name: Funkce a vzorce mezi daty v tabulkách
goals: |
    Se strukturou seznamu dat jsme se seznámili v minulé lekci. Tento týden se naučíme s daty pracovat a dělat nad nimi výpočty.
    
    Z videa a článku z minulého týdne jste se dozvěděli něco o tom, jak o tabulkovém procesoru uvažovat jako o prostředí k funkcionálnímu programování. Tohoto výrazu se nelekejte, jen je dobré si uvědomit, že i tvorba vlastních vzorečků je forma programování: dáváte počítači instrukce, podle kterých pak bude dělat práci za vás.
reading: |
    V této lekci se naučíme vzorce a funkce používat a kombinovat. Úkoly v této lekci jsou zaměřeny hodně prakticky a všechny vychází z požadavků v reálné praxi.
    
    ### Začínáme
    
    Projděte si tutorial o tvorbě vzorců. Pokud používáte MS Excel, tak doporučuji např. [článek přímo od podpory Microsoftu](https://support.office.com/cs-cz/article/P%C5%99ehled-vzorc%C5%AF-d258ec72-149a-42ac-8eae-b50a667eb491). Pokud používáte jiný tabulkový procesor, tak můžete využít tento úvod také &ndash; psaní vzorců je ve většině tabulkových procesorů velmi podobné. 
    
    ### Funkce
    
    Níže najdete seznam funkcí, které je dobré pro manipulaci s daty v tabulkových procesorech znát. Informace o nich si dohledejte na stránkách zákaznické podpory vašeho tabulkového procesoru, kterou jste našli v rámci předchozího úkolu. 
    
    V různých tabulkových procesorech se mohou stejné funkce jmenovat jinak. V české lokalizaci Excelu se funkce jmenují česky, např. `POČET` místo původního `COUNT`. V Google Spreadsheet jsou funkce nazvané anglicky. Přehled českých a anglických názvů najdete např. v [článku Pavla Lasáka](http://office.lasakovi.com/excel/funkce/ms-excel-funkce-en-cz/).
    
    Seznam funkcí, které se vám budou hodit:
    
    - suma (`SUMA`, `SUM`),
    - počet (`POČET`, `COUNT`),
    - když (`KDYŽ`, `IF`),
    - podmíněná suma (`SUMIF`),
    - podmíněný součet (`COUNTIF`),
    - skalární součin (`SKALÁRNI.SOUČIN`, `SUMPRODUCT`),
    - index (`INDEX`),
    - maximum (`MAX`),
    - minimum (`MIN`),
    - vyhledání hodnoty v matici (`POZVYHLEDAT`, `MATCH`),
    - vyhledat svisle (`SVYHLEDAT`, `VLOOKUP`),
    - najít (`NAJÍT`, `FIND`),
    - délka (`DÉLKA`, `LEN`),
    - pročistit (`PROČISTIT`, `TRIM`),
    - část textu zleva / zprava (`ZLEVA`, `LEFT` / `ZPRAVA`, `RIGHT`),
    - zaokrouhlení (`ZAKROUHLIT`, `ROUND`).
    
    ### Experimentujte
    
    Důležité je i myslet na to, že k jednomu cíli vede několik cest. Takže některé výpočty lze provést pomocí jedné funkce, nebo např. pomocí více různých funkcí. Nebojte si dělat nové sloupečky s pomocnými mezivýpočty.
rubrics:
    - "Používá autor/ka zpracovaného úkolu správně a konzistentně termíny, které se týkají práce s tabulkovými daty?"
    - "Jsou všechny výpočty v tabulkách provedeny správně? Které jsou nedostatečné? Doporučte autorce/autorovi zdroje pro doplnění znalostí."
    - "Je z výsledku patrné, jaký postup autor/ka použil/a při výpočtech?"
preface: |
    Dejte si pozor na správné užívání pojmů.
    
    Praktické úkoly (4&ndash;8) řešte v jednom sešitu, každý úkol na jeden list. Výsledný soubor uložte jako `ukoly2.xls` a odevzdejte. V případě potřeby jej můžete zazipovat, ale nemělo by to být nutné. Důležité je najít správný výsledek a využít přitom vhodné funkce — ne to, jak výsledek vypadá.
    
    Sdílený soubor si s podklady najdete [zde](https://goo.gl/n2blnx). **Tip:** můžete si jej stáhnout celý (nebo si vytvořit vlastní kopii) a pracovat přímo v něm.
---
bloom: analyze
count: 2
allowRepeat: question
vars:
    fn: [SUMIF, COUNTIF, SUMPRODUCT, VLOOKUP, FIND, TRIM, INDEX, FLOOR, CEILING, MATCH]
questions: "Popište funkci `%fn%`. Jaké má parametry a k čemu byste ji použili?"
---
bloom: remember
questions:
    - "Co znamená symbol dolar (`$`) před zápisem buňky ve vzorci? Např. `=A1 + $D$1`. Jak byste tuto možnost využili?"
    - "Jaký je rozdíl mezi vzorcem (formula) a funkcí (function)?"
---
bloom: create
input: file
comments: 5
questions: |
    Ze [sdíleného souboru](https://goo.gl/n2blnx) si do tabulkového procesoru zkopírujte list “Klasifikační arch ZŠ”. Do sloupce “Vážený průměr” vypočítejte pro každého studenta vážený průměr (2 desetinná místa). Do sloupce navržená známka pak zaokrouhlete vážený průměr na nejbližší celé číslo. Použijte vzorce tak, aby když se změní zadaná hodnota známky nebo váha, tak se automaticky přepočítá i vážený průměr a navržená známka.
    
    Postup stručně popište a vypište funkce, které jste použili.
    
    *Jména a známky jsou smyšlené.*
    
    Pokud nevíte, jak se počítá vážený průměr, poradí Vám [např. Wikipedie](https://cs.wikipedia.org/wiki/V%C3%A1%C5%BEen%C3%BD_pr%C5%AFm%C4%9Br).
---
bloom: create
input: file
comments: 5
questions: |
    Ze [sdíleného souboru](https://goo.gl/n2blnx) si do tabulkového procesoru zkopírujte list “Akcie”. Do sloupce “Hodnota (Kč)” vypočítejte hodnotu akcií podle kurzu v tabulce vlevo. Do políčka “Celkem” pak hodnotu celého portfolia. Všechny hodnoty upravte na 2 desetinná místa (pomocí formátování).
    
    Použijte vzorce tak, aby se automaticky přepočítala hodnota portfolia a jeho položek, když se změní počet akcií, stav kurzu nebo název společnosti v portfoliu..
    
    Použijte funkci `SVYHLEDAT` (v angličtině `VLOOKUP`). Postup stručně popište a vypište funkce, které jste použili.
            
    *Jedná se o skutečný kurzovní lístek. Portfolio je smyšlené.*
---
bloom: create
input: file
comments: 5
questions: |
    Ze [sdíleného souboru](https://goo.gl/n2blnx) si do tabulkového procesoru zkopírujte list „Seznam zaměstnanců“.
    
    Pomocí vzorců vypočítejte hodnoty:
        
    - Počet neproškolených BZOP,
    - Celková prémie pro knihovníky,
    - Průměrná prémie pro knihovníky,
    - Příjmení zaměstnance s nejvyšší prémií.
            
    Použijte vzorce tak, aby když se změní pozice, informace o proškolení nebo výše prémie, tak se hodnoty automaticky přepočítají. Hodnoty o prémiích naformátujte na 2 desetinná místa + symbol „Kč“.
            
    Postup stručně popište a vypište funkce, které jste použili.
            
    *Instituce a jména jsou smyšlená.*'
---
bloom: create
input: file
comments: 5
questions: |
    Ze [sdíleného souboru](https://goo.gl/n2blnx) si do tabulkového procesoru zkopírujte list “Erasmus+” (obsahuje pouze hlavičku). Na internetu vyhledejte seznam zemí Evropského hospodářského prostoru a vložte je do prvního sloupce (názvy zemí česky nebo anglicky). Evropskou unii jako celek do seznamu zahrnovat nemusíte. Dohledejte k nim kód země.
    
    Stáhněte si [soubor podaných žádostí o zapojení do programu Erasmus+](https://is.muni.cz/auth/el/1421/podzim2015/VIKBA05/um/eche-2014-updated-list-of-awarded-applications-011014.xls). Pomocí tohoto seznamu spočítejte, kolik bylo žádajících institucí z každé země.
    
    Postup stručně popište a vypište funkce, které jste použili.
            
    *Jedná se o skutečná data.*
---
bloom: create
input: file
comments: 5
questions: |
    U seznamu žádostí do programu Erasmus ještě chvilku zůstaneme. Ze [sdíleného souboru](https://goo.gl/n2blnx) si do tabulkového procesoru zkopírujte list “Kód Erasmus+”. Vytvořte vzorec, který z kódu vyextrahuje rok podání žádosti. Dále vytvořte vzorec, který z kódu vyextrahuje kód státu. V tabulce je uveden příklad.
    
    Úkol vypracujte tak, aby když se změní kód žádosti, automaticky se přepočítají jak rok, tak kód státu.
    
    Postup stručně popište a vypište funkce, které jste použili.
            
    *Jedná se o skutečná data.*
